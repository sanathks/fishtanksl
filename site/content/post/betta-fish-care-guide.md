---
title: "Betta fish care guide "
title_si: "ඔබත් බෝඩිම් කාමරයක හෝ නේවාසිකාගාරයක කොටු වී සිටින අයෙක්ද ? "
date: 2021-09-17T04:16:10.109Z
description: ඔබේ වෙහෙස සහ මානසික ආතතිය දුරු කිරීමට හොඳම සුරතලෙකු ලෙස Betta fish
  (Siamese fighting fish) හදුන්වා දෙන්න පුළුවන්.
image: img/ඔබත්-බෝඩිම්-කාමරයක-හෝ-නේවාසිකාගාරයක-කොටු-වී-සිටින-අයෙක්ද-.png
---
<!--StartFragment-->



ඔබ බෝඩිම් කාමරයක හෝ නේවාසිකාගාරයක සිට රැකියාවට හෝ අද්‍යාපනය සඳහා පිටව යන අයෙක්නම් ඔබ තරමක් කාර්‍යබහුල පුද්ගලයෙකි. මෙම කාර්‍යබහුලත්වය ඔබව වෙහෙසට පත් කරන අතර, ඒකාකාරී දින චරියාව නිසා ඔබගේ මානසික ආතතිය ද ඉහල මට්ටමක තිබෙන්නට පුළුවනි. එබැවින් ඔබේ වෙහෙස සහ මානසික ආතතිය දුරු කිරීමට හොඳම සුරතලෙකු ලෙස Betta fish (Siamese fighting fish) හදුන්වා දෙන්න පුළුවන්. ඔහු fighter ලෙස ද හැඳින්වේ.Betta fish සඳහා ඉතා සුළු නඩත්තු කිරීමක් අවශ්‍ය බැවින් ඔබට Betta fish පහසුවෙන් ඔබේ බෝඩිම් කාමරයේ හෝ නේවාසිකාගාරයේ තබා ගත හැකිය. Betta fish විවිධ වර්‍ණ වලින් යුක්ත වන අතර වර්ණ කිහිපයක මිශ්‍රණයක් ලෙසද දැකිය හැකිය. Betta fish පිරිමි, වරල් තරමක් දිග සහ ඉතා අලංකාර බවකින් යුතුවේ. මෙම මසුන් ශබ්දය නිසා ජලයේ ඇතිවන කම්පන වලට බෙහෙවින්ම සංවේදී වන බැවින් ඔබේ කටහඩට ඇතැම් විට ඔවුන් ප්‍රතිචාර දක්වන්නට පුළුවනි. (බළලුන්, බල්ලන් වගේ නොව කුඩා ප්‍රතිචාරයක්) ඇතැමුන් මොවුන්ට සුරතල් නම් පවා යොදා ඇත. 



 

Betta fish නිවර්තන කලාපිය මාළු විශේෂයක්  බැවින් උෂ්ණත්වය සෙල්සියස් අංශක 25.5-26.5 (ෆැරන්හයිට් අංශක 78–80) විය යුතුය. ඒ සඳහා ඔබට හීටරයක් ​​අවශ්‍ය නම් එය මිලදී ගත හැකිය. එසේම ජලයේ pH අගය 7. පමණ මධ්‍යස්ථ මට්ටමක පවත්වා ගත යුතු අතර ඔබ නිසි ලෙස රැකබලා ගන්නේ නම් Betta fish අවුරුදු 3-5ක් ජීවත් වේ.

 

## Betta fish සඳහා ටැංකියක් පිළියෙල කරන්නේ කෙසේද?

   ** • ටැංකිය**

Betta fish ස්වල්පයක් බැවින් බොහෝ අය සිතන්නේ එය කුඩා බෝතලයක හෝ කුඩා රවුම් ටැංකියක තැබිය හැකි බවයි. කෙසේ වෙතත්, එය ඉතා වැරදි අදහසකි. සාමාන්‍යයෙන් සෞඛ්‍ය සම්පන්න Betta fish ප්‍රමාණය අඟල් 2.5 සිට 3 දක්වා ප්‍රමාණයකි. එම නිසා සෞඛ්‍ය සම්පන්න මාළුවෙකු සඳහා ටැංකිය ගැලුම් 5-10 ක් පමණ විය යුතුය.

 

 **   • පියනක්**

සාමාන්‍යයෙන් Betta fish වතුරෙන් පැනීමට කැමති බැවින් කරුණාකර ඔබේ ටැංකියේ පියනක් තබා ගන්න.

 

    • **ආලෝකය** 

එසේම ටැංකියට අවශ්‍ය ආලෝකය ලබා දීම සඳහා සුදුසු කෘතීම ආලෝක ප්‍රමාණයක් ලබා දෙන්න. එය ඉතා දීප්තිමත් නොවිය යුතුය. අපි ස්වාභාවික පැල සිටුවන්නේ නම් ඒවා වැඩීමට විදුලි පහන් උපකාරී වේ. කිසි විටෙකත් හිරු එළිය ටැංකියට ඇතුළු වීමට ඉඩ නොදෙන්න. එය ඇල්ගී වර්ධනය වීමට හේතු වන බැවිනි.

 

    • **Filter**

මෙම ජල ටැංකිය සඳහා ස්පොන්ජ් ෆිල්ටර් හෝ නැනෝ එල්ලෙන ෆිල්ටර් වැනි මෘදු පෙරහනක් භාවිතා කරන්න, මන්ද Betta fish වල දිගු වරල් ඇති බැවින් අධික ජල ප්‍රවාහයක පිහිනීමට අපහසු වේ.



   • **උපස්ථරය**

ටැංකිය පතුල සඳහා ඔබට වැලි හෝ  gravel භාවිතා කළ හැකි අතර ඒ සඳහා තියුණු කෙලවර සහිත  gravel භාවිතා නොකිරීමට වග බලා ගන්න.



 **   • සැරසිලි**

මෙහිදී ඔබට Betta fish ටැංකිය ඔබ කැමති ඕනෑම ආකාරයකින් සරසා ගත හැකිය. සජීවි පැල එකතු කරන්නේ නම්, Anubias, Java Fern සහ Marimo moss වැනි ආරම්භක පැල තෝරගන්න. ඒවාට විශේෂ උපස්ථරයක් හෝ ආලෝකයක් අවශ්‍ය නොවේ.



## Betta fish ටැංකියක් සකසන්නේ කෙසේද?

 

1. ඔබේ ටැංකිය සවි කිරීම සඳහා පැතලි මතුපිටක් තෝරන්න. එසේම එම ස්ථානය හිරු එළියට, විදුලි පංකා වලට හෝ වායු සමීකරණ වලට නිරාවරණය නොවිය යුතුය.

 

2. සියලුම ටැංකි උපකරණ සවි කරන්න. උපස්ථරය දමා අවශ්‍ය පරිදි ටැංකිය අලංකාර කරන්න.

 

3. දැන්, ක්‍රමයෙන් ජලය එකතු කරන්න. ටැංකිය නළ ජලයෙන් පුරවන්නේ නම් ක්ලෝරීන් සහ අනෙකුත් විෂ ඉවත් කිරීම සඳහා ඩී-ක්ලෝරිනේටර් (Dechlorinator) එකතු කිරීමට වග බලා ගන්න.

 

4. පෙරහන ක්‍රියාත්මක කරන්න. ඔබට හීටර් ක්‍රියාත්මක කිරීමට අවශ්‍ය නම්, විනාඩි 30 ක් පමණ බලා සිටින්න.

(ටැංකිය පැය 24 ක් පමණ ක්‍රියාත්මක වීමට ඉඩ දෙන්න.)

 

5. ඔබේ කඩවසම්  Betta fish ටැංකියට මුදා හරින්න. ඊට පෙර, ජලයේ උෂ්ණත්වය සමාන කිරීම සඳහා එය acclimate කළ යුතුය. ඉන්පසු ඔහු මිලදී රැගෙන ආ භාජනයේ හෝ කවරයේ ඇති ජලය සියල්ල ඉවත්කර මාළුවා පමණක් ටැංකියට එක් කරන්න.

 

ගැහැණු හා පිරිමි  Betta fish එක් ටැංකියකට දැමිය නොහැකි බව මතක තබා ගන්න. එක් ටැංකියක තබා ගත හැක්කේ එක් පිරිමියෙකු පමණක් වන අතර බොහෝ ගැහැණු සතුන් එක් ටැංකියක තැබිය හැකිය.  Betta fish mates පිරිමි Betta මාළු සමඟ තබා ගත හැකිය. ටැංකියේ ප්‍රමාණය අනුව ඔබට  Betta fish mates වැඩි ප්‍රමාණයක් එකතු කළ හැකිය.

 

    • **ආහාර**

 Flakes, pellets, freeze-dried bloodworms සහ frozen food ඔවුන්ට ලබා දෙන ආහාර වේ. (ශීත කළ ආහාර ලබා දීමට පෙර කාමර උෂ්ණත්වයේ තබා ගන්න.) Betta fish  දිනකට දෙවරක් කුඩා කොටස් වලින් පෝෂණය කිරීම ප්‍රමාණවත්.

 

    • **නඩත්තුව**

දිනපතා ටැංකියේ පෙරහන සහ ජල උෂ්ණත්වය පරීක්‍ෂා කරන්න. බොහෝ විට සෑම සති 2-4 කට වරක් හෝ අවශ්‍ය පරිදි මුළු ජල පරිමාවෙන් 10% -25% වෙනස් කරන්න.



<!--EndFragment-->