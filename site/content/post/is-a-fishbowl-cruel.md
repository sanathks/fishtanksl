---
title: Is a fishbowl cruel?
title_si: වටකුරු මාළු ටැංකිය මාළුන් සඳහා සුදුසු ද?
date: 2021-09-11T01:39:08.088Z
description: ඔබ වටකුරු මාළු ටැංකියකට දැඩිව ඇලුම් කරනවානම් එය ඔබගේ සුරතලුන්ට
  ප්‍රියමනාප, සුදුසු ආකාරයකින් සදා ගන්නේ කෙසේද ?
image: img/enjoy.png
---
<!--StartFragment-->

## වටකුරු මාළු ටැංකිය අමානුශිකයි ද?

අප කුඩා කල නැරඹු ඩිස්නි කාටුන්වල දක්නට ලැබුණු හුරුබුහුටි රවුම් මාළු ටැංකි අද වෙලදපොලේ බහුලව දක්නට ලැබෙනවා. එම කාටුන්වල අප දැක ඇත්තේ goldfish මාළුවකු සතුටින් එහා මෙහා පිනගෙන යනවායි. 

නමුත් ඇත්ත වශයෙන්ම ඔවුන් සතුටෙන් එම කුඩා ටැංකිය තුල සිටිනවාද යන්න ගැටලුවකි. මෙය බොහෝ වශයෙන් විවාදයට  ලක්වූ මාතෘකාවකි.

ඉතින් අද අප ඔබට මෙම ලිපිය ගෙන එන්නේ ඔබ වටකුරු මාළු ටැංකියකට දැඩිව ඇලුම් කරනවානම් එය ඔබගේ සුරතලුන්ට ප්‍රියමනාප, සුදුසු ආකාරයකින් සදා ගන්නේ කෙසේද යන්න දැනුවත් කිරීමටයි.

මාළු ටැංකියක් මිලදී  ගැනීමට වෙළදපලට යන ඔබට විවිධාකාර වූ මාළු ටැංකි විවිධ ප්‍රමාණවලින් තිබෙනවා දැක ගන්නට පුළුවනි. ඉතින් ඔබ රවුම් මාළු ටැංකියක් තොර ගන්නට සිතනවානම් එහිදී හොද ඉඩ ප්‍රමාණයක් තිබෙන තරමක් විශාල වටකුරු ටැංකියක් තොර ගැනීමට වග බලා ගන්න. 

මෙහිදී වැදගත් සාධකය වන්නේ එහි ජිවත්වන මසුන්ට සෞඛ්‍ය සම්පන්නව එහි වාසය කිරීමට පරිසරය සකසා දීමට හැකි වීමයි. සෘජුකෝණාස්රාකාර වුවද ටැංකිය අපිරිසිදු වී  මසුන් ගහනය වැඩිවී මසුන්ට හොද පරිසරයක් නොමැතිනම් එහි ඇති පලක් නොමැත. ඒ නිසා හැඩයට වඩා එහි ඇති ඉඩ ප්‍රමාණය පිළිබඳව සැලකිය යුතුය. 



## වටකුරු මාළු ටැංකි අමානුශිකය යැයි සිතන්නේ ඇයි?

වටකුරු මාළු ටැංකියක් ගැන කතා කරන විට, බොහෝ අයගේ සිහියට එන්නේ කුඩා මාළු භාජනයකි. තනි ගෝල්ඩ්ෆිෂ් මාළුවකු අලස ලෙසින් එහා මෙහා පින යනවා ඔබට මැවෙනු ඇත. ඉතින් ඒ කෙරෙහි වැඩි උනන්දුවක් නොදක්වයි. නමුත් අප  සිතනවානම් එය මසුන්ට සුදුසු පරිසරයක් කර දීමට අපට හැකියාවක් තිබේ. ඒ සඳහා මද උත්සාහයක් දැරීම පමණයි කල යුත්තේ. 



## වටකුරු මාළු ටැංකියක් සෑදීමේදී සැලකිය යුතු දේ. 



* ### ප්‍රමාණවත් ඉඩක්  

මෙහිදී ඔබ ටැංකියට දැමීමට යන්නේ කුමන මසුන්ද ඔවුන්ට කෙතරම් ඉඩ ප්‍රමාණයක් අවශ්‍යද යන්න සලකා බැලිය යුතුය. ඒ අනුව ඔබ මිලදී ගන්නා වටකුරු ටැංකියේ ප්‍රමාණය සිතා ගත හැකිය. 



* ### Filtering 

මාළුන්ගේ සුන්බුන් හා අපද්‍රව්‍ය ඉවත් කිරීමට මෙය උපකාරී වේ. වටකුරු ටැංකියකට වුවද හොද Filtering system එකක් තිබීමෙන් එහි මසුන්ට පිරිසිදු හිතකර පරිසරයක් නිර්මාණය කර දිය හැකිය.  



* ### උපස්ථරය (Substrate)  

වඩාත් ආකර්ෂණීය ටැංකියක් නිර්මාණය කර ගැනීමටත්, හිතකර බැක්ටීරියාවන් වර්ධනය කර ගැනීමටත් හොද උපස්තරයක් ටැංකියතුල පැවතීය යුතුය. 



* ### Decoration 

ඔබගේ ටැංකිය කුඩා වුවද ඊට ගැලපෙන ආකාරයකින් මසුන්ට සැගවීමට හැකි පරිදි, ඉතාමත් අලංකාර පරිසරයක් එහි නිර්මාණය කර දෙන්න. එවිට එම මාළු ටැංකියේ වුවද මසුන් සතුටින් සිටිනු ඇත. 



* ### පැලෑටි 

සජීවී පැලෑටි ටැංකිය ඔක්සිජන්කරණය කිරීමට උපකාරී වේ. එමෙන්ම ජලයේ ඇති අතිරික්ත පෝෂ්‍ය පදාර්ථ පෙරීමට ද, සෞඛ්‍ය සම්පන්න බැක්ටීරියා වැඩීමට ද  පැළෑටි උපකාරී වේ.



* ### ආලෝකකරණය 

ඔබගේ මාළු ටැංකියේ ප්‍රමාණයට ගැලපෙන ආකාරයේ අලෝකකරණයක් මෙහිදී ලබා දිය යුතු වනවා. එමගින් මසුන් හොදින් බලා ගැනීමටත්, පැළෑටි සඳහා අවශ්‍ය ආලෝකයත් ලබා ගත හැකිවනවා. 

මෙලෙස සකසා ගත ඔබගේ වටකුරු ටැංකියට මාළු එකතු කිරීමට පෙර පැය 24 හෝ ඊට වැඩි කාලයක් තබන්න. එකවර මාළුන් එකතු කිරීම සුදුසු නොවේ. 



## මාළු ටැංකිය ස්ථානගත කිරීමේදී සලකා බැලිය යුතු කරුණු.



* ### හොදින් හිරු එලිය නොවැටෙන තැනක් වීම. 

මක්නිසාදයත්, එමගින් ඔබගේ මාළු ටැංකියේ ඇල්ගී වර්ධනය ඉතා පහසුවෙන් සිදු වීම. 



* ### වායුසමීකරණ, විදුලි පංකා අසල නොමැති වීම.

මෙවැනි තැන්වල මාළු ටැංකිය තැබීමෙන් එම ජාල ටැංකියේ උෂ්ණත්වය නිසි ආකාරයෙන් පවත්වා ගැනීම දුෂ්කර විය හැකිය. 



## වටකුරු ටැංකියක තබා ගත හැක්කේ කුමන මාළුන්ද?



විශාල ප්‍රමාණයේ වටකුරු ටැංකි තුල පවා ඔබට තබා ගත හැකි මාළුන් සිමා වනු ඇත. 

ශරීරයෙන් කුඩා වුවත් සමුහ වශයෙන් සිටීමට කැමති ටැංකිය තුල එහා මෙහා යාමට කැමති schooling fish වර්ගද මිට සුදුසු නොවේ. මක්නිසාදයත්, ඔවුන් අඩු ප්‍රමානයක් දැමීමද නුසුදුසු වන අතර ඔවුන් කුඩා වුවද විශාල ඉඩ ප්‍රමාණයක් ඔවුන්ට එහා මෙහා පිනා යාමට අවශ්‍ය වීමයි. 

එමෙන්ම, දැනට ශරීරයෙන් කුඩා වුවත් පසුව විශාලවන මසුන් ද මිලදී ගැනීමෙන් වලකින්න. මක්නිසාදයත්, ඔවුන් විශාල වූ පසු ඔබට වෙනත් ටැංකි මිලදී  ගැනීමට සිදුවන බැවිනි.  

ඉස්සන් වර්ග මෙවැනි ටැංකි සඳහා ඉතාමත් හොද තේරීමක් වේ. විවිද වර්ණවලින් යුතු ඉස්සන් රෝපනයකළ වටකුරු ටැංකියක දැකීම ඉතාමත් ප්‍රිය ජනක වනු ඇත. 

එමෙන්ම, 

\- white cloud minnows

\- Betta Fish

\- Least killifish

\- Endler’s Livebearer

\- Asian stone catfish

\- Pygmy Gourami

\- Pea Puffer Fish

\- Bumblebee Goby

වැනි මාළුන් වර්ගද මෙවැනි කුඩා ටැංකි සඳහා සුදුසු වේ. 



<!--EndFragment-->