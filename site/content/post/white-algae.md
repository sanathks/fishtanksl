---
title: "White Algae! "
title_si: White Algae! බිය විය යුතු ද?
date: 2021-09-07T08:32:57.969Z
description: " සුදු පැහැති ඝන සුදු කපු පිරවුමකට සමාන බැවින් ඔබට යම් අප්‍රසන්න
  බවක්, අප්‍රසන්න පෙනුමක් ලබා දෙයි."
image: img/white-algae-බිය-විය-යුතු-ද.png
---


ඇල්ගී කියූ සැනින් අප ඉතාමත් කලබලයට පත්වන්නේ එය අපගේ ටැංකියේ සුන්දරත්වයට බෙහෙවින්ම හානිකර නිසාය. නමුත් සුදු ඇල්ගී පිළිබඳව කතා බහ කරනවිට ඒවා එතරම්ම කරදරකාරී නොමැති බව අපට වැටහී යයි. 

## සුදු ඇල්ගී හදුනා ගන්නේ කෙසේද? 

![White Algae! ](img/white-algae.png "White Algae! ")


මෙම සුදු ඇල්ගී විශේෂය බොහෝවිට දක්නට ලැබෙන්නේ driftwood මතය. ඊට හේතුව වන්නේ, driftwood මගින් ඇතැම් විට බැක්ටීරියා වර්ධනයට අවශ්‍ය කාබෝහයිඩ්‍රේට් වැනි ඔවුන්ට රසවත් පෝෂක මුදා හැරීමයි. මෙය ඇතැම් විට බැක්ටීරියාවන් සඳහා හොද ආහාර වේල් සපයන හෝටලයකට සමාන වෙන්න පුළුවන්. ඉතින් මෙවැනි driftwood මත ඔවුන් හොදින් වර්ධනය වෙන්න පුළුවන්. ඇතැම් විට මෙම ලී හොදින් වියලි නොමැති වීම වැනි කරුණු මිට බලපාන්නට පුළුවනි. ඔබ driftwood මාළු ටැංකියට driftwood අලුතින් එකතු කලානම් පළමු සතියේ සිට මාසයක් තුළදී මෙය දැකිය හැකි වෙනවා. එපමණක් නොවේ අලුතින් එකතු කරන ගල්, පැලෑටි වලත් මෙම ඇල්ගී වර්ගය ඇතැම් විට වර්ධනය වෙන්න පුළුවන්. මෙය සුදු පැහැති ඝන සුදු කපු පිරවුමකට සමාන බැවින් ඔබට යම් අප්‍රසන්න බවක්, අප්‍රසන්න පෙනුමක් ලබා දෙයි. මෙය කිසිසෙත් භායනක දෙයක් නොවේ. කලබල විය යුතු ද නොවේ.  

අධික හිරු එළියක් ටැංකියට ලැබීම, ඉතිරි වූ ආහාර කොටස් මෙන්ම, මැරුණු ශාක කොටස් ද සුදු ඇල්ගී ඇතිවීමට පරිසරය සකසා දේ. 

## සුදු ඇල්ගී මසුන්ට හානිකරද?


මෙය ඔබගේ මත්ස්‍ය ටැංකියේ සිටින මසුන්ට කිසිදු හානියක් සිදු නොකරන නමුත් ඔවුන්ගේ ජිවන චර්යාවන්ට ඇතැම්විට බලපාන්නට පුළුවන්.

## සුදු ඇල්ගී වලින් මිදෙන්නේ කෙසේද?

**1. ටැංකිය පිරිසිදුව තබා ගැනීම**

ටැංකියේ ජලය සතියකට වරක් යම් ප්‍රමාණයකට අඩු කර ජාල මාරුවක් සිදු කිරීම මෙන්ම පෙරහන් පිරිසිදුව තබා ගැනීම මෙහිදී වැදගත් කාරණයක්. එමෙන්ම ටැංකියට වැටෙන සුර්ය ආලෝකය පිළිබඳවද සැලකිල්ලට ගත යුතුය. 



**2. ශාරීරිකව ඉවත් කිරීමේ ක්‍රමය.** 


මෙහිදී ඔබට අදාල සුදු ඇල්ගී ඔබගේ අතින් ඇද ඉවත් කිරීමක් කරන්න පුළුවන්. නැතිනම් අදාල drifrwood හෝ වෙනත් සැරසිල්ල එලියට ගෙන brush එකක අධාරයෙන් හොදින් scrub කරන්න. 



**3. මසුන් එකතු කිරීම** 


මෙම ඇල්ගී විශේෂය ප්‍රිය කරන මසුන් ලෙස; 

* Otocinclus catfish

<!---->

* Bristlenose Pleco 

<!---->

* Snails (Zebra Nerite snails)


වැනි මසුන් වර්ග එකතු කිරීමෙන් මෙම සුදු ඇල්ගී ඉවත් කර ගත හැකිය. මොවුන් ඉතා හොදින් එය ඉවත් කරවීමට සහය ලබා දෙනු ඇත. මෙහිදී පොකුණු ගොළුබෙල්ලන් එක කරන්නේනම් ඔවුන් ඉතා වේගයෙන් ප්‍රජනනය කරන අතර සති කිහිපයකින් ඔබේ ටැංකිය තුල බහුලව දක්නට ලැබිය හැකි බවත් මතක තබා ගන්න. එම නිසයි Zebra Nerite snails මිට සුදුසු යයි පවසන්නේ.



**4.හයිඩ්‍රජන් පෙරොක්සයිඩ් ප්‍රතිකාරය.**


මෙහිදී 3% හයිඩ්‍රජන් පෙරොක්සයිඩ් භාවිතා කිරීමට වග බලා ගන්න.

* 3% හයිඩ්‍රජන් පෙරොක්සයිඩ් මිලි ලීටර් 2-3 ක් වතුර ගැලුම් 1 කට මිශ්‍ර කරන්න.
* ඔබේ අසාධිත ශාකය/driftwood/ගල් හයිඩ්‍රජන් පෙරොක්සයිඩ් ද්‍රාවණයේ විනාඩි 5 කට නොඅඩු කාලයක් ගිල්වන්න.
* අත්වැසුම් භාවිතා කර ශාකය/driftwood/ගල් ද්‍රාවණයෙන් ඉවත් කර මෘදු ලෙස හා හොඳින් සෝදා ගන්න.

**5. කිසිවක් නොකරන්න**


මෙය සම්පූර්ණයෙන්ම ස්වාභාවික ක්‍රියාවලියකි. කාබොහයිඩ්‍රේට් මුදා හැරීම නැවැත්වූ පසු මෙම බැක්ටීරියා වර්ධනයද ඇණහිටින අතර ඔබගේ ටැංකියේ ඇති අවලස්සනද මග හැරී යයි.