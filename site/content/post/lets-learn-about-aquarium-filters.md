---
title: Let's learn about aquarium filters.
title_si: ෆිල්ටර් ගැන දැනගමු.
date: 2021-09-22T02:37:37.369Z
description: "ඔබගේ ටැංකියට ගැලපෙන filter එක තෝරා ගැනීමේදී ටැංකියේ ප්‍රමාණය, එහි
  සිටින මාළු වර්ග, ඔවුන්ට ආහාර ලබා දෙන ආකාරය වැනි දේවල් සලකා බැලිය යුතු වෙනවා. "
image: img/ෆිල්ටර්-ගැන-දැනගමු..png
---
<!--StartFragment-->

ඔබගේ මත්ස්‍ය ටැංකියේ සිටින මත්සයින් ඔවුන් ජිවත්වන පරිසරයටම අපද්‍රව්‍ය මුදා හරින නිසා ඔවුන්ගේ දිගු කාලීන සෞඛ්‍ය හා යහපැවැත්ම උදෙසා කාර්‍යක්‍ෂම පෙරීමේ පද්ධතියක් මත්ස්‍ය ටැංකිය තුල රැදවිය යුතුය. සාමාන්‍යයෙන් ඔබගේ ටැංකියට ගැලපෙන filter එක තෝරා ගැනීමේදී ටැංකියේ ප්‍රමාණය, එහි සිටින මාළු වර්ග, ඔවුන්ට ආහාර ලබා දෙන ආකාරය වැනි දේවල් සලකා බැලිය යුතු වෙනවා. 



ඔබ ෆිල්ටර මිලදී ගැනීමට වෙළඳපොලට ගිය විට ඔබට පෙනෙනුයේ ටැංකියේ විශාලත්වය අනුව ෆිල්ටර බෙදා ඇති බවයි. නමුත් මෙහිදී මාළුවන්ගේ ආහාර රටාව සහ ඔවුන් පිටකරන අපද්‍රව්‍ය ප්‍රමාණයත් සැලකිල්ලට ගත යුතුය. නිදසුනක් වශයෙන්, කුඩා මාළුන් විශාල සංඛ්‍යාවක් සිටින මාළු ටැංකියකට වඩා විශාල predatory මාළුන් දෙතුන්දෙනෙකු සිටින ටැංකියක අපද්ර්ය්ව්‍ය එකතුවන ප්‍රමාණය වැඩිවේ. ඒ නිසා ඉතා කාර්යක්ෂම වඩාත් ගැලපෙන ෆිල්ටරයක් තෝරා ගැනීමට වග බලා ගන්න. 



## Stages of Filtration

ෆිල්ටර් වීම අදියර 3කින් සිදුවේ.

1.යාන්ත්‍රික 

2.රසායනික 

3.ජීව විද්‍යාත්මක 

බොහෝමයක් ෆිල්ටර මේ තුන් ආකාරයක ෆිල්ටර කිරීමක් සිදු කරන අතර ඇතැම් ඒවා දෙකක් පමණක් සිදු කරයි. 



**1 යාන්ත්‍රික**: ඝන අපද්‍රව්‍ය, කාබනික අපද්‍රව්‍ය සහ අනෙකුත් අපද්‍රව්‍යයන් ස්පොන්ජ් මත සිරවී ජලය පමණක් පිටකරයි. 



**2. රසායනික:** මෙහිදී මාළු ටැංකි ජලයේ ඇති දුෂිත වූ දේවල් කාබන්, ion exchange resins, zeolite වැනි මාධ්‍ය මගින් අවශෝෂණය කර ගැනීමයි. ෆිල්ටරයක මෙම මාධ්‍යයන් නැවත ප්‍රතිස්ථාපනය කල හැකියි. 



**3. ජීව විද්‍යාත්මක:** විෂ සහිත ඇමෝනියා nitrite බවටත් පසුව nitrite නයිට්‍රයිට් ඔක්සිකරණය හරහා nitrate බවටත් පරිවර්තනය කිරීම නයිට්‍රජන් චක්‍රය ලෙස හැඳින්වේ. මෙම බැක්ටීරියාවන්  සාමාන්‍යයෙන් ceramic, sintered glass, ප්ලාස්ටික් හෝ ස්පොන්ජ් වලින් සමන්විත විය හැකිය.



## ෆිල්ටර වර්ග



* ### බාහිර බල පෙරහන (External Power Filters)



හැන්ග්-ඔන්-බැක් \[hang-on-back (HOB)] හෝ සරලව එල්ලෙන පෙරහන් ලෙස මේවා හැදින්විය හැකිය. මෙය ටැංකියේ පිටුපස එල්ලා තැබිය හැකිය. මෙම ෆිල්ටරය ඉහල ක්‍රියාකාරිත්වය සහ පහසු නඩත්තු කිරීම නිසා කුඩා හා මධ්‍යම ප්‍රමාණයේ මාළු ටැංකි සඳහා බහුලව භාවිතා වේ. මෙහිදී ටැංකියේ ඇති අපිරිසිදු ජලය ෆිල්ටරයේ සිදුරුතුලින් ඇතුලට ගෙන එහි ඇති කාබන් පිරවූ ස්පොන්ජ් කාට්‍රිජ් හරහාත්, පසුව ජීව විද්‍යාත්මක මාධ්‍යයක් තුලිනුත් ගමන්කරන ජලය නැවත ටැංකියට එකතු කරනවිට ඇති කරන කලතිල්ලත් නිසා ජලයට ඔක්ෂිජන් එකතුවීමත් සිදුවේ.  මෙහිදී  කාට්රිජ්  මාසිකව සෝදා පිරිසිදු කල යුතුය.  බොහෝමයක් hang-on-back ෆිල්ටර සවි කිරීමට පෙර ඒවාට වතුර පුරවා primed කළ යුතුය.



* ### කැනිස්ටර් ෆිල්ටර (Canister Filters)



Hang-on-back filter හා සසඳන විට, කැනිස්ටර් ෆිල්ටර වල වැඩි මාධ්‍ය ප්‍රමාණයක් තබා ගැනීමේ හැකියාවක් ඇත. මෙය විශාල මාළු ටැංකි සඳහා මෙන්ම අපද්‍රව්‍ය විශාල ලෙස පිට කරන මාළුන් සිටින ටැංකි සඳහා භාවිතා කරන අතර තරමින් විශාල වන නිසා මාළු ටැංකියට පහලින් සාමාන්‍යයෙන් කැබිනට් එකක් තුල මෙය ස්ථාන ගත කරයි. එක නලයක් තුලින් ටැංකියේ ජලය ෆිල්ටරය ඇතුලට ගෙන ගොස් මාධ්‍ය අතරින් යවා පිරිසිදු කොට අනෙත් බටයෙන් ජලය ටැංකියට මුදා හරි.



* ###  ස්පොන්ජ් ෆිල්ටර (Sponge Filters)



කුඩා මාළු ටැංකි සඳහා මෙන්ම මාළුන් අභිජනනය කරනා ටන්කිවලටද සුදුසු ෆිල්ටරයක් ලෙස හදුන්වා දෙන්නට පුළුවනි. එනම් HOB ෆ්ල්ටර මගින් කුඩා මාළුන් පවා ෆිල්ටරය තුලට අද ගත හැකි අතර, මෙම ස්පොන්ජ් ෆිල්ටරය මගින් කුඩා මාළුන්ට එවැනි හානියක් සිදු නොවීම දැක්විය හැකිය. මෙය ටැංකිය ඇතුලතට බහාලිය හැකිය. වායු පොම්පයක් භාවිතයෙන් ස්පොන්ජය තුළට ගෙනයන ජලය  නලයක් හරහා පිටතට පිට කරයි. ස්පොන්ජ් වල මතුපිට මතුපිට ප්‍රමාණය නිසා ඒවායේ භෞතික ප්‍රමාණයට සාපේක්ෂව තරමක් විශාල ජල පරිමාවක් පෙරීම සිදු කරයි. මෙහිදී යාන්ත්‍රික පෙරීමක් මෙන්ම ජීව විද්‍යාත්මක පෙරිමක්ද සිදු වේ. ස්පොන්ජ් මත හිතකර බැක්ටීරියාවන් වර්ධනය වී තිබීම එයට හේතුවකි.



* ### Internal Power Filters

  මෙම ෆිල්ටරය මාළු ටැංකිය ඇතුලතින් සවිකළ හැකි අතර ඒ සඳහා වීදුරුව මත එල්ලීමට හැකිවන පරිදි suction cups හෝ clips එහි පිහිටා ඇත. hang-on-back ෆිල්ටර මගින් කාට්‍රිජ් හරහා පෙරීමක් සිදු වුවත් මෙහිදී විවිධ මාධ්‍ය කුටි හරහා ජලය ගමන් කරනු ලැබේ. සංවෘතව සකසා ඇති මෙම පෙරහනේ පතුලෙන් ජලය ලබාගෙන පෙරනයට ලක්කොට නොසලයක් (nozzle) හරහා පිරිසිදු ජලය නැවත ටැංකිය වෙත මුදා හරි. එහිදී ජලයේ direction සහ flow rates පාලනය කල හැකි වීමත් මෙහි ඇති විශේෂයක්. එමෙන්ම අප පෙර සදහන් කර ඇති යාන්ත්‍රික, රසායනික හා ජීව විද්‍යාත්මක යන සියලුම පෙරහන් ක්‍රියාවලින් මෙහිදී සිදුවේ.



* ### Sump Filters

මෙම ෆිල්ටර බහුලව භාවිත වුයේ saltwater මාළු ටැංකි සඳහාය. නමුත් මේවා freshwater මාළු ටැංකි  භාවිත කල හැකිවේ.  මාළු ටැංකියේ පහල කොටසේ ඇති ජලය යාන්ත්‍රික පෙරණය සඳහා එහි පළමු  අතර එහිදී fiber sock හෝ වෙනත් filter pad හරහා ජලය ගමන්  කරවනු ලැබේ. ඉන්පසු ජීව විද්‍යාත්මක මාධ්‍ය හරහා ජලය ගමන්  කරවන  අතර එහිදී  ජලයේ ඇති කාබන් ඩයොක්සයිඩ් අවශෝෂණය කරගෙන ජලය  ඔක්සිජණිකරණය  ලැබේ.අවශ්‍යනම් රසායනික පෙරීමක් සඳහා ද මෙම ජලය යොමු කල හැකිය. saltwater මාළු ටැංකි සඳහානම් ප්‍රෝටීන් ස්කිමර් අනිවාර්ය වන අතර ඒ සඳහා අතිරේක කුටිරයන් මෙහිදී භාවිත කල හැකිය. මේ සියලු කුටි තුලින් ගමන් කරනා ජලය නැවත ටැංකිය  වෙත  පොම්ප කරනු ලැබේ.    



<!--EndFragment-->